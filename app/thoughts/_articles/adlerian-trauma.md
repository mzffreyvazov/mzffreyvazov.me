---
title: 'Travma, Həyat Tərzi və Cəsarət'
date: '2025.07.12'
description: ''
tags:
  - psychology
  - adlerian-psychology
  - philosophy
hidden: false
---
# Adlerian Psixologiya: Travma, Həyat Tərzi və Cəsarət

> **Sual**: Çox vaxt insanın davranışlarını travmalarla, genetikayla, yaşadığı mühitlə izah edirik. Pis bir şey edənə 'uşaqlığı çətin olub'  'travmaları çoxdu' 'ailəsindən belə öyrənib' deyirik. Amma bəs iradə? Əgər hər şey keçmişin nəticəsidirsə, insanın seçimi, dəyişmək gücü nə olur? Sizcə, iradənin nə qədər rolu var?

**I am testing again from obsidian**

Adlerin psixologiyasında travma qəti şəkildə inkar edilir. Freud'un ideyası bu idi ki, insanın psixi yaraları (psychic wounds), yəni travmaları onun indiki bədbəxtliyini, xoşbəxt olmamağını izah edir, yəni arada səbəb-nəticə əlaqəsi olduğunu göstərib. Adler isə bunla razılaşmayıb. Sözlərini olduğu kimi yazacam: 

> "No experience is in itself a cause of our success or failure. We do not suffer from the shock of our experiences—the so-called trauma—but instead we make out of them whatever suits our purposes. We are not determined by our experiences, but the meaning we give them is self-determining."  
>
> Kitab: [The Courage to be Disliked](https://www.goodreads.com/book/show/43306206-the-courage-to-be-disliked), səh. 26

Yəni, deyir ki, bizim hazırkı vəziyyətimiz, həmin hadisələrin ("travmaların") özündən yox, onlara verdiyimiz məna nəticəsində şəkillənir. Verdiyimiz məna nəticəsində müəyyən bir həyat tərzi qururuq və elə bu həyat tərzi nəticəsində başımıza nə gəlirsə gəlir.

Yəni Adler qısaca travmanın bizim indiki vəziyyətimizi müəyyən etdiyi fikrini qəti şəkildə redd eləyir, və buna cavab olaraq deyir ki, biz keçmişdə nə yaşadığımızdan asılı olmayaraq, yenə də dəyişə bilərik, yeni bir "lifestyle" seçə bilərik. Və bu hamıya istisnasız olaraq aiddir. 

Travma, genetika, ətraf mühit bizə verilən tool'lardı, alətlərdi. Bu alətlərdən necə istifadə eləyəcəyimiz tamamilə bizim özümüzdə asılıdı. Bir insanın uşaqlığı yaxşı olmayıbsa, travmatik bir uşaqlıq keçiribsə, hə, onun alətlər toplusu zəif ola  bilər, ya da çox yaxşı valideynləri olubsa, bu alətlər toplusu çox güclü ola bilər. Amma hər iki halda da bu alətlərdən nə düzəldəcəyiniz və necə istifadə edəcəyiniz insanın özündən asılıdır. Zəif alətlər ilə, çox gözəl həyat da qura bilərsən, güclü alətlə çox bədbəxt həyat da. Və bunların saysız nümunəsi var, yəni əminəm ki, hamı qarşılaşıb belə keyslərlə.

Adler deyir ki, əsas olan məsələ, iradə yox cəsarətdir. İradə deyəndə bizin ağlımıza öz instinktlərimizlə savaşmaq üçün, ya da pis vərdişlərimizlə savaşmaq üçün istifadə elədiyimiz qüvvə gəlir. Və bu da nəticədə daxili bir konflikt hissi yaradır. Adler deyir ki, bu yanlışdı. Məsələ bu gücün və ya iradənin az olmasında yox, yəni bir həyat tərzi seçməyə cəsarətin az olmasındadı. Əsəbi olmağı dayandırmaq üçün iradəyə yox, həmin əsəbi və ya aqressivliyi digərlərini kontrol etmək üçün istidə etməyi dayandırmağa cəsarət lazımdı. 

Buna cəsarət deyir, çünki həyat tərzimizi dəyişmək indiyənə kimi qazandığımız, rahat, bizi ola biləcək təhlükələrdən uzaq saxlayan, vərdişlərdən uzaqlaşmaq, bir növ komfort zona-da çıxmaq deməkdi. Bütün məsuliyyəti öz üzərinə götürmək deməkdi. Bir şeydə uğursuz olanda, səbəbi başqasının üzərinə atmaq rahatdı, nəinki bunu özündə axtarmaq və özünü dəyişdirməyə çalışmaq. 

Adlerin psixologiyasında bir insanın seçmək və həyatınız dəyişmək qabiliyyətin vacib olan yeganə şeydi. Bu perspektivdə, bütün insan davranışı goal-oriented, yəni məqsəd yönümlüdür. Biz daimi olaraq, qarşımıza qoyduğumuz məqsədə, hədəfə doğru hərəkət eləyirik. 

Bu mövzuları bir yazı ilə tamamilə izah etmək tam mümkün deyil indi, yəni mən nə qədər şeyi yazmıram, və ya bir çox şeyi sadələşdirirəm. Ona görə daha ətraflı araşdırmaq istəsəniz "[The Courage to be Disliked](https://www.goodreads.com/book/show/43306206-the-courage-to-be-disliked)" kitabından başlaya bilərsiniz.
